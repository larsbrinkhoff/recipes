<!DOCTYPE html PUBLIC "-//IETF//DTD HTML//EN">
<html><head>
<meta http-equiv="Content-Type" content="text/html; charset=ISO-8859-1">
<meta name="GENERATOR" content="Microsoft FrontPage 2.0">
<title>chilirecept</title>
</head>

<body bgcolor="#FFFFFF">

<p><br>
<font face="Tahoma" size="6">VÄRLDENS BÄSTA CHILI</font><br>
<br>
Receptet hittade vi ursprungligen i en bok av Texas-journalisten<br>
Francis X Tolbert, en man som vigde sitt liv åt denna eldiga köttgryta.
<br>
<br>
Det hela började på det tidiga 60-talet då Tolbert skrev en
artikel som<br>
fick rubriken "Jakten på den äkta chilin". <br>
<br>
Under de kommande åren fick han 48 000 brevsvar från världens
alla<br>
hörn. Han läste, lagade, reste, provåt och intervjuade levande
legender <br>
som Cap Warren, den siste ranchkocken som fortfarande kokade <br>
mat åt sina cowboys på en vedeldad spis bakpå den täckta
kokvagnen. <br>
<br>
Ganska snart kunde Tolbert slå fast vad som a b s o l u t inte får<br>
finnas med i en chili: </p>

<ul>
    <li>tomater </li>
    <li>vita bönor </li>
    <li>gul lök </li>
    <li>köttfärs </li>
</ul>

<p>Äkta chili lagar man nämligen på hela köttbitar och rätt
lagad ska den<br>
vara just vad namnet chili con carne antyder: rödpeppar med en <br>
viss tillsats av kött. <br>
<br>
Det stora problemet visade sig vara att hitta den rätta
blandningen av<br>
olika pepparsorter så att chilin får en bred fyllig hetta som
varar länge <br>
och inte enbart blir olidligt skarp. <br>
<br>
Till sist tvingades Tolbert arrangera ett världens första
chili-VM och det <br>
recept som vi publicerar här är en variant av det som segrade <br>
- NORTH TEXAS RED. <br>
<br>
Det recept som följer är en lätt försvanekad version. Ingen
som prövat det har <br>
klagat på styrkan, men många har haft svårt att hitta de
rätta ingredienserna. <br>
För er som bor i Stockholm rekommenderar vi en butik som heter
BBQ &amp; Chili<br>
som har det mesta i chili-väg och dessutom en stor sortering
salsor och såser.<br>
<br>
Det här är vad du behöver: </p>

<ul>
    <li>En mycket stor svart järngryta </li>
    <li>En stekpanna </li>
    <li>En liten kastrull </li>
    <li>En helflaska tequila </li>
    <li>Sex burkar ljust öl, helst det mexikanska Corona. </li>
    <li>5 torkade ancho-pepparfrukter (De är stora, mörkt brunröda
        och finns i<br>
        affärer som säljer latinamerikansk mat. I nödfall kan
        de ersättas med en <br>
        blandning av mörkrött chilipulver och ett antal flådda,
        urkärnade <br>
        röda paprikor.) </li>
    <li>1 chipotle-peppar (Röd, rökt. Finns konserverad i
        latinamerikanska<br>
        affärer.) </li>
    <li>3 birdseye-pepparfrukter (Små spetsiga klarröda. Kan
        ersättas av<br>
        torkad, mald piri-piri). </li>
    <li>4 jalapeno-pepparfrukter (Knubbiga, gröna. Finns på
        burk i de flesta<br>
        välsorterade livsmedelsaffärer. Ta den starka
        varianten.) </li>
    <li>Baconfett (eller olja) att steka i. </li>
    <li>10 stora vitlöksklyftor, grovt hackade. </li>
    <li>5 kilo oxkött, skuret i centimeterstora tärningar. </li>
    <li>En halv kopp mjöl. </li>
    <li>En kopp chilipulver. </li>
    <li>Två koppar mörk oxbuljong. </li>
    <li>2 matskedar spiskummin. (Kännarna kan inte komma överens
        om <br>
        kryddan ska rostas innan den används eller inte.) </li>
    <li>2 matskedar oregano. </li>
    <li>2 matskedar malda korianderfrön. </li>
    <li>1/2 matsked socker. </li>
    <li>Salt, efter smak. Börja försiktigt! </li>
    <li>Lite grovt majsmjöl, masa harina. </li>
</ul>

<p>Så här gör du: </p>

<ol>
    <li>Ta dig en rejäl tequila. En platta med gamla Hank
        Williams-låtar bidrar<br>
        också till så att det rätta chili-perspektivet på
        tillvaron infinner sig. </li>
    <li>Börja sedan med pepparn. Rensa bort stjälkar och frön.
        Koka den torkade<br>
        pepparn 15 minuter under lock, ställ åt sidan och låtsvalna.
    </li>
    <li>Rensa och hacka den övriga pepparn. Ställ åt sidan. (Här
        är <br>
        en varning på plats. Peppar är starkt. Den BRÄNNS. Se
        upp för<br>
        ångorna när du kokar och tvätta händerna noga efteråt.
        Och <br>
        tänk noga på vad då gör med fingrarna det närmaste
        dygnet. <br>
        Om du petar dig i näsan kan du lika gärna göra det med<br>
        lödkolven.) </li>
    <li>Ta ett glas tequila till, ett rejält glas. Det kommer
        att behövas. Nu<br>
        börjar det nämligen dra ihop sig. </li>
    <li>Fräs vitlöken mjuk och brun. Lägg i grytan. </li>
    <li>Öka värmen i stekpannan och börja stek köttet. Ta
        lite i sänder och rör<br>
        om ordentligt så att bitarna steks på alla sidor. Lägg
        ner i grytan. Detta är <br>
        ett varmt, osigt och tidsödande slitgöra som kräver både
        tålamod och tequila. </li>
    <li>Blanda mjöl och chilipulver. Strö över köttet i
        grytan. </li>
    <li>Sila av den blötlagda pepparn, men spara vattnet. Mosa
        den kokta<br>
        pepparn, tillsätt sedan all peppar till köttet. </li>
    <li>Häll på pepparvattnet, oxbuljongen och öl tills vätskan
        täcker köttet.<br>
        Koka upp. </li>
    <li>Nu är chilin på väg. En nöjd kock kan ta ett steg
        tillbaka, beundra sin<br>
        skapelse och belönar sig själv med ytterligare en
        tequila, raskt åtföljd <br>
        av det resterande ölet. </li>
    <li>Låt chilin småkoka. Rör ner spiskummin, oregano och
        koriander. Rör ofta<br>
        så att mästerverket inte bränns fast i botten. </li>
    <li>Fortsätt kokningen tills köttet börjar falla sönder.
        Det bör ta två,<br>
        tre timmar. </li>
    <li>Tequila!!! </li>
    <li>Det kan hända att chilin är lite lös när den närmar
        sig slutkokningen.<br>
        Riktiga Texasbor reder den då med grovt majsmjöl. </li>
    <li>Gör slut på den sista skvätten tequila (om du inte
        redan gjort det). </li>
    <li>Ta av grytan och skumma bort det fett som samlats ovanpå.
    </li>
</ol>

<p>Den här satsen räcker till ett tjugotal normala människor,
men högst<br>
tio chiliälskare. <br>
<br>
Servera chilin i små, djupa tallrikar. Många gillar att äta
den med<br>
majschips till, en klick cremé fraiche eller lite grovt riven
cheddarost<br>
ovanpå. Servera sallad, bröd, guacamole (avocadoröra) och
stora<br>
mängder ljust öl till. <br>
<br>
Musiken är nästan lika viktig. Satsa på någon genuint: Hank
Williams,<br>
Buddy Holly, Joe Ely, Jerry Jeff Walker, Flaco Jiminez, Butch
Hancock, <br>
Commander Cody and his Lost Planet Airmen eller Gram Parsons. <br>
Fram mot natten passar det utmärkt att spela Freddy Fenders odödliga
<br>
"Before the next teardrops falls", Doug Sahms
"Wasted days and wasted<br>
nights" eller Creedende Clearwater Revivals
"Lodi". <br>
Det går också att spela Wilco, Weeping Willows och helst bör
alla sjunga <br>
allsång i någon gammal Carter Family sång typ "Will The
Circle Be Unbroken"<br>
Volymen bör vara öronbedövande. Sjung med. Skråla gärna. Och
kom ihåg,<br>
en äkta chiliafton S K A spåra ur fram mot natten. </p>

<hr size="1" width="36%" align="left">

<p>FOTNOT 1: Sedan första publiceringen har vi mottagit en rad
klagomål mot<br>
tequilan i detta recept. De som har hört av sig har varit rörande
ense om <br>
att en helflaska är alldeles för lite. Naturligvis var den mängden
enbart en <br>
rekommendation, anpassad för en person. <br>
<br>
Och kollegan Peter Svensson har förslagit en intressant variant.
Den<br>
följer här: <br>
<br>
SNABB-CHILI: <br>
<br>
I nödfall kan alla ingredienser utom tequilan utgå. I sådana
fall<br>
förkortas koktiden avsevärt. </p>

<hr size="1" width="36%" align="left">

<p>FOTNOT 2: Nyårsafton 1990 lagade Jan Gradvall och Stefan <br>
Lindström chili och följde detta recept slaviskt. Ingen av dem <br>
minns någonting efter klockan 18.00 men överlevande har
berättat <br>
att kvällen var ovanligt lyckad.</p>

<hr size="1" width="36%" align="left">

<p>FOTNOT 3: Texten ovan är en lätt omarbetad och uppdaterad <br>
version av ett recept som publicerats två gånger i Expressen.
Först <br>
1988 och sedan 1991. Under några år var detta den mest
efterfrågade <br>
artikeln i tidningens arkiv. Vännerna på textarkivet berättar
att de till <br>
och med fick en förfrågan på en kopia från Saudiarabien under
<br>
Desert Storm.</p>

<hr size="1" width="36%" align="left">

<p>FOTNOT 4: denna text får fritt spridas och kopieras under
förutsättning<br>
att ni inte blandar bönor i chilin.</p>

<hr size="1" width="36%" align="left">


</body></html>