Lundwalls Svenska Pannkakor

Detta är för ca 4 normala personer, dvs inte en Lundwall, och
förutsätt att det bara skall ätas pannkakor, inte typ soppa eller så
till.


Ingredienser:

4 ägg av normalstorlek
4 dl svenskt vetemjöl, något mindre om det är amerikanskt.
8 dl mjölk, 3-procentig eller högre
½ dl socker
1½ kryddmått salt
50 g smör


Blanda ihop allt i en bunke med vanlig hederlig visp.  Se till att
mjölklumparna inte finns där. Alltså, rör tills dess att dom inte
existerar. Använd inte elvisp för det är löjligt.

Smält de ca 50 grammen smör i en stekpanna (använd med fördel en som
står på en spisplatta som är varm). Den får gärna vara av
teflon. Stekpannan alltså.

Håll i det nu smälta smöret i bunken med pannkaksklägg.  Rör om
ordentligt. Det bör finnas lite kvar att steka med i stekpannan.

Sådärja. Sänk värmen på plattan till ca 4:an, om det är en spis med
gradering 0-6. Håll i =nästan= en deciliter med pannkaksklägg i
stekpannan. När allt klägg har gått och blivit okläggigt, dvs
någorlunda ätbart, vänd på pannkakan med en stekspade (använd inte
händerna, för då bränner du dig). När den är klar även på andra sidan
sa lägger du den på en tallrik och upprepar proceduren tills dess att
allt pannkaksklägg är slut.

Servera med sylt och glass, mjölk att dricka.
